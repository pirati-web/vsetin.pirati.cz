---
layout: blog
category: CLANKY
title: 'Vsetín pronajme Valovi podzemní parkoviště - bez podmínek'
date: '2018-10-22'
author: Václav Včelica
authorId: vaclav.vcelica
image: /assets/img/posts/valovka.vizualizace.jpg
tags: 'parkoviste parkovani nadrazi vsetin zastupitelstvo'
---
Město zveřejnilo záměr pronajmout podzemní parkoviště pod obchodní galerií u nádraží společnosti Valatrans. Po našem dotazu, za jakých podmínek bude parkoviště pronajato, nám bylo odpovězeno majetkoprávním referentem panem Krystyníkem, že cena pronájmu ještě nebyla stanovena. Známo je jen to, že by to mělo být na dobu neurčitou. Starosta Růžička a spol. takto pokračují v práci pro město a občany Vsetína.

Předběžná cena parkoviště, kterou za 60 parkovacích míst zaplatí město Vsetín, je zatím odhadována na 70 mil. Kč. Pokud bude město počítat s dvacetiletou návratností investice, musel by roční nájem činit alespoň 3,5mil. Kč. V tomto případě by pan Vala ročně ušetřil oproti běžnému úvěru v bance 2,5 mil. Kč, pokud by si parkoviště musel vybudovat na vlastní náklady.

Zveřejnění záměru pronajmout parkoviště bez znaleckého odhadu ceny pronájmu nebo dalších podmínek, budí dojem předem připravené a domluvené akce nebo naprostého lajdáctví ze strany města. Napište svému starostovi, že s tímto nesouhlasíte na jeho email: <a href="mailto:jiri.ruzicka@mestovsetin.cz">jiri.ruzicka@mestovsetin.cz</a>.

Nevíme,jaké zákulisní dohody jsou ještě nachystány, vsetínští piráti však občany nabádají, aby nezaspali na další 4 roky a své volené zástupce kontrolovali, pokud to nebude dostatečně dělat opozice v zastupitelstvu. Podněty k záměru pronajmout podzemní parkoviště je možné podávat pouze do 26.10.2018. Pospěšte si!

- - -

další informace: <a href="https://www.mestovsetin.cz/assets/File.ashx?id_org=18676&id_dokumenty=532537">Úřední deska MěÚ Vsetín</a>

- - -

„Aby Vsetín nezůstal na vedlejší koleji“
