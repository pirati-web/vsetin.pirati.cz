---
layout: blog
category: CLANKY
title: 'Město - mrtvý brouk'
date: '2019-06-06'
author: Václav Včelica
authorId: vaclav.vcelica
image: /assets/img/posts/brouk1.jpg
ogimage: /assets/img/miscellaneous/brouk1.jpg
tags: 'spalovna ZEVO EIA odpad vsetin 2019'
---
Vedení Vsetína dělá ve vztahu k řešení odpadové otázky a ZEVO mrtvého brouka. Lepší recyklaci neřeší. Bioodpad se ve městě recykluje jen početními obraty na papíře. Do recyklace biodpadu se totiž nově započítává i posečená tráva ze sídlišť, která se i dříve nechávala zetlít. Tempo zavádění nových technologií do zpracování odpadu rozhodně neodpovídá tomu, abychom do roku 2035 přestali náš odpad skládkovat a začali jej lépe využívat.

V sérii článků jsme se věnovali tomu, jak můžeme ovlivnit to, aby se nestavěla spalovna v Luhu. Obyčejní občané toho mohou udělat relativně málo. Mohou tlačit na teplárny, že pokud budou vyrábět teplo technologií ZEVO, přestanou od nich odebírat teplo. Každý z nás může také popřemýšlet, zda by nemohl ještě o něco lépe recyklovat odpady ve své domácnosti. K tomu však potřebujeme mít v blízkosti domova dostatek recyklačních kontejnerů, či možnost zbavit se efektivně biodpadu z domácností, jak jsme psali v článku „Bioodpad, máme plán“.

Doufáme, že vedení města se inspiruje pirátskými nápady a alespoň část z nich převede do dobré praxe. Nevadilo by nám, kdyby je nakonec vydávali za své nápady, jen kdyby to pomohlo lepší recyklaci, abychom se zde neutopili v odpadu, nebo se nemuseli potýkat se zplodinami ze spalovny. Spalovna totiž odpadovou otázku neřeší, ta ji jen odsouvá do pozadí. Z potenciálně zajímavých surovin obsažených v černých popelnicích dělá v lepším případě stavební strusku, v horším případě nebezpečný odpad. Toho může být až 30% z původního množství. Město, buď může ukládat dnes 100% SKO na skládku, nebo ukládat 30% z něj v ZEVO vyrobeného nebezpečného materiálu (nevhodného dalšího využití kvůli vysokým koncentracím vyluhovatelných škodlivin). Nebo zvolit cestu lepší recyklace a většího materiálového využití SKO pomocí moderních technologií. Pomozte nám vyvinout na politiky dostatečný tlak, aby museli převzít zodpovědnost za nakládání s odpadem, podepište petici proti spalovně.

- - -

Nevěřte těm, kteří říkají, že zastavit stavbu spalovny je nemožné, protože o tom rozhodli ti nahoře. Každý den děláme věci, kdy rozhodujeme o tom, zda tu spalovna vyroste či nikoliv. Přečtěte si celou sérii článků o spalovně a odpadech.

Celý seriál článků najdete postupně pod těmito odkazy:
1. <a href="https://vsetin.pirati.cz/aktuality/teplo-odkud-se-beres.html">Teplo, odkud se bereš?</a>
2. <a href="https://vsetin.pirati.cz/aktuality/bioodpad-mame-plan.html">Bioodpad, máme plán</a>
3. <a href="https://vsetin.pirati.cz/aktuality/tezke-kovy-tezke-zdravotni-riziko.html">Těžké kovy - těžké zdravotní riziko</a>
4. <a href="https://vsetin.pirati.cz/aktuality/strasak-dotace-ma-cislo-126.html">Strašák dotace má číslo 126</a>
5. <a href="https://vsetin.pirati.cz/aktuality/alternativy-k-zevo.html">Alternativy k ZEVO</a>
6. <a href="https://vsetin.pirati.cz/aktuality/mesto-mrtvy-brouk.html">Město – mrtvý brouk</a>

- - -

Odkazy:

<a href="http://www.spalovnavsetin.cz/">Petice proti spalovně</a>

- - -

„Aby Vsetín ozdravěl a byl zelenější“
