---
layout: blog
category: CLANKY
title: 'Vsetínští piráti rozšiřují program'
date: '2018-09-25'
author: Václav Včelica
authorId: vaclav.vcelica
image: /assets/img/posts/domov.vyhlidka.small.jpg
tags: 'socialni-zastupitelstvo-volby-2018 report'
---
Poslední zastupitelstvo vsetínským občanům ukázalo, že pro žádnou ze stávajících stran a uskupení není sociální oblast až tak důležitá. Konkrétně to bylo vidět při jednání nad bodem o poskytnutí dotace Diakonii Vsetín na dovybavení domova pro seniory Vyhlídka ve výši 1 miliónu korun, přičemž potřebná částka, aby domov pro seniory mohl začít vůbec fungovat, je čtyřnásobná. Bez lůžek a dalšího vybavení totiž domov Vyhlídka nemůže poskytovat péči.

Financování sociálních projektů je vždy velmi obtížné. Uspět v silné konkurenci žádostí o dotační tituly a přesvědčit sponzory, když na oplátku nemůžete slíbit reklamu na sportovních tribunách a dresech, je úctyhodný výkon. Však také, jak při otevření domova Vyhlídka, tak na zastupitelstvu, všichni z přítomných zastupitelů a zástupců kraje na řiditele Diakonie Vsetín, Dana Žárského, pěly samou chválu. Nicméně, při obhajobě žádosti o dotaci na zastupitelstvu si Dan Žárský postesknul, že kraj ani město o vyšší podpoře nechtělo slyšet, a tak bude muset Diakonie využít komerčního úvěru, což je pro neziskovou organizaci vždy velká zátěž.

Dotace jednoho milionu korun se může zdát vysoká. Avšak vzhledem k tomu, že se na zastupitelstvu schvalovaly investice v řádech mnoha miliónů a ne vždy byly řádně zdůvodněné a někdy, jak prohlásil zastupitel Pavelec, si zastupitelé jejich schválením koledují i o trestní stíhání, je třeba se dívat na věci jinou optikou. Zástupci KOV na zastupitelstvu často zmiňovali poměřování Cost and Benefit (náklady vs. výnosy), a to hlavně u prodeje zelených ploch z městského majetku a kácení stromů. Stejný princip ale nikdo nevzpomněl při posuzování, na co se využívají městské peníze. Při pohledu na nové starostovo auto za 0,75 milionu nebo cenu za jedno parkovací stání pod nákupním centrem u nádraží v hodnotě 1,1 milionu korun, přijde každému na mysl, zda by se tyto peníze nedaly využít jinak a lépe.

Piráti by rádi investovali městské peníze efektivněji s větším užitkem pro obyvatele města a to by právě mohlo být při rozjezdu takového domova pro seniory jako vytvořila Diakonie Vsetín.


>„Piráti evidentně budou muset ukázat směr, jakým by se Vsetín měl vydat i v této oblasti ještě před volbami, sic jsme původně nechtěli odvádět pozornost voličů od šesti hlavních pirátských okruhů programu, ve kterých se cítíme silní,,“

 uvedl Václav Včelica, lídr pirátské kandidátky. Do programu Pirátské strany tak dva týdny před volbami přibyl sedmý okruh s názvem PŘÍVĚTIVÉ MĚSTO – SOCIÁLNÍ OBLAST.


- - -

SOCIÁLNÍ OBLAST

Investice do lidí | Lidé jsou největší kapitál města a šikovné lidi musí město podpořit, ať již v městských firmách, nebo sociálních organizacích. Investice do lidí mají přednost před investicemi do betonu.

Bezplatné poradenství | Podpoříme bezplatné finanční a právní poradenství pro seniory nebo lidi ve finanční tísni, kteří jsou nejohroženější skupinou, která snadno podléha nekalým praktikám různých dealerů nepotřebného zboží, pojistným agentům, zprostředkovatelům nebankovních půjček, realitním spekulantům a nebo se jen neumí bránit tlaku svých příbuzných.

Město není lichvář | Město není lichvář, proto pohledávky k městu nesmí na úrocích stoupat do násobků dluhu. Smlouvy a jednání města by mělo být takové, aby se problémy s placením řešily včas, nikoli po letech vzrůstajících penále.

Sociální bydlení | Vybudujeme malometrážní byty s dobrou dostupností do centra. Sociální bydlení musí mít nejen nízký nájem, ale i nízké náklady na energie.

Kasino lepší svět neudělá | Přehodnotíme smlouvu s kasínem a zvážíme možnosti jejího vypovězení. Nebudeme mu odpouštět nájemné jako to nyní dělá stávající vedení radnice. Uvidíme raději nezadlužené občany, než příjmy v městské kase.


- - -

Celý program naleznete na: <a href="https://vsetin.pirati.cz/program/">Program Pirátů pro Vsetín 2018</a>


- - -
