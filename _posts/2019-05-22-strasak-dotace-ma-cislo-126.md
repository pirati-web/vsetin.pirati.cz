---
layout: blog
category: CLANKY
title: 'Strašák dotace má číslo 126'
date: '2019-05-22'
author: Václav Včelica
authorId: vaclav.vcelica
image: /assets/img/posts/dotace1.jpg
ogimage: /assets/img/miscellaneous/dotace1.jpg
tags: 'spalovna ZEVO EIA odpad vsetin 2019'
---
Nevěřili byste, ale i na zařízení pro energetické spalování odpadu, tzv. ZEVO, lze získat dotaci. Výzva z Operačního programu Životní prostředí má číslo 126 a je vypsána na září 2019.

V někom by tato informace mohla vyvolat hněv, který by obrátil proti Evropské unii v následujících volbách do Evropského parlamentu. To ale není správný terč, protože o tom, na co půjdou prostředky z EU nerozhoduje Brusel ale politici z Česka. Proto oproti zbytku Evropy zůstává v ČR zachována podpora biopaliv první generace a tedy i pěstování řepky, přestože bylo již několikrát nevyvratitelně dokázáno, že to nedává ekonomicky ani ekologicky smysl, krom finanční podpory těch zemědělců, kteří si neváží půdy a krajiny, kterou drancují za účelem svých krátkodobých zisků. Kdosi v Praze na ministerstvu životního prostředí (spadá pod ministra Richarda Brabce, ANO) podlehl lobbingu firem pohybujících se okolo spalovačů odpadu a Sdružení provozovatelů technologií pro ekologické využívání odpadů (STEO) a odsouhlasil, že do výzvy bude zařazena i podpora výstavby spaloven komunálního odpadu, které budou odpadní teplo dále nějak využívat.

Smutné je na tom také to, že ve stejné výzvě se píše i o podpoře jiných projektů, jako například bioplynové stanice, kompostárny, linky na lepší dotřizování odpadu apod. Dojde tedy možná k tomu, že místo plnění cílů o lepší recyklaci a nakládání s odpadem jako se surovinou, bude podpořeno spalování těchto surovin. Je to stejné, jako byste vzali tisícikorunu a podpalovali s ní v kamnech, protože prostě dobře hoří a je z papíru, místo toho, abyste ji využili účelněji. Stejně tak lze i méně kvalitní plasty použít například pro výrobu zatravňovací dlažby. Nemusí to být zrovna zateplení spacáků a bund, které se vyrábí z těch nejlepších plastových recyklátů, ale i ostatní plasty lze využít. A zatavňovací dlažba je přeci dobrý produkt, a přitom není tak náročný na estetiku jako třeba lavičky do parků, které se mimochodem také mohou vyrábět z těch nejméně kvalitních recyklovaných plastů a skoro byste to na nich nepoznali.

Do finální verze dotační výzvy č.126 je ještě daleko. Za tu dobu se ještě může ledaco změnit a v rámci Pirátské strany a naší zástupkyně Dany Balcarové, která ve Sněmovně zastává funkci předsedkyně Výboru pro životní prostředí, se také snažíme tlačit na to, aby podpora ZEVO z této výzvy vypadla a byla i nadále upřednostňována větší recyklace a materiálové využití odpadu před jeho bohapustým pálením.


- - -

Podpořte Pirátskou stranu na Facebooku i ve volbách do Evropského parlamentu. Porveme se za vás! <a href="https://evropapotrebuje.cz/">Evropa potřebuje PIRÁTY</a>

Celý seriál článků najdete postupně pod těmito odkazy:
1. <a href="https://vsetin.pirati.cz/aktuality/teplo-odkud-se-beres.html">Teplo, odkud se bereš?</a>
2. <a href="https://vsetin.pirati.cz/aktuality/bioodpad-mame-plan.html">Bioodpad, máme plán</a>
3. <a href="https://vsetin.pirati.cz/aktuality/tezke-kovy-tezke-zdravotni-riziko.html">Těžké kovy - těžké zdravotní riziko</a>
4. Strašák dotace má číslo 126
5. Alternativy k ZEVO
6. Město – mrtvý brouk

- - -

Odkazy:

<a href="https://www.opzp.cz/nabidka-dotaci/detail-vyzvy/?id=129">Detail Výzvy č. 126 OPŽP</a>
<a href="https://www.pirati.cz/lide/dana-balcarova/">Dana Balcarová</a>
<a href="https://evropapotrebuje.cz/">Kandidáti a program Pirátů pro volby do Evropského parlamentu</a>
<a href="http://www.steo.cz/co_je_steo.cs.html">Sdružení provozovatelů technologií pro ekologické využívání odpadů</a> provozující web <a href="http://www.odpadjeenergie.cz/">Odpad je energie</a>

<a href="https://www.recyklace.cz/eshop/">Český výrobce laviček, žlabů, vpustí, palubek, zatravňovací dlažby, ... z recylovaných plastů</a>

- - -

„Aby Vsetín ozdravěl a byl zelenější“
