---
layout: blog
category: CLANKY
title: 'Vsetínští piráti vypluli do komunálu'
date: '2018-08-24 10:05:00 -0400'
author: Václav Včelica
authorId: vaclav.vcelica
image: /assets/img/posts/zahajeni-kampane-vsetin2.jpg
tags: 'komunalni-volby-2018 report'
---
Ve čtvrtek 23. srpna v Panské zahradě byla oficiálně zahájena kampaň Pirátů do komunálních voleb na
Vsetíně. Byli představení čelní kandidáti a oficiální program plný neotřelých a pro někoho provokativních
nápadů, se kterými jdou do voleb.


Parkování na Sychrově by Piráti rádi vyřešili zokružněním ulic a jejich částečným zjednosměrněním tak,
aby po stranách ulice vzniklo více parkovacích míst a autobusy MHD by díky tomu mohly zajíždět i do
horní části Sychrova. MHD by měla být posílena na všech linkách a měly by přibýt nové zastávky u
ZUŠky, na Hrbové nebo u nákupních středisek.
 
>„Město by mělo trvat na tom, aby do centra nezajížděly kamiony. Jsme pro to, aby ČD Cargo i Baťova
pila měly sídlo u nové železniční vlečky v průmyslové zóně na Bobrkách,“

řekl lídr kandidátky Václav Včelica k projektu rekonstrukce nádraží.

Upozornil tak na spornou část projektu rekonstrukce nádraží, kdy se počítá s překladištěm kamionů v centru města 
vedle nové obytné zástavby a rušení pacientů nemocnice hlukem. Piráti budou také prosazovat otevřené architektonicko-
urbanistické soutěže pro zastavění proluk a brownfieldům a celkově koncepční přístup k nové výstavbě,
aby nedocházelo ke sporům mezi městem, občany a developery.


>„Dlouhodobým problémem Vsetína je neposkytování informací, kdy vedení města zatajuje před občany
i ostatními zatupiteli, co se ve městě chystá,“ 

poukázal Petr Tkadlec na své zkušenosti z kontrolní komise, ve které krátce působil, než jej odvolali. 

Piráti chtějí s občany spolupracovat a brát občany jako partnery,
kteří jim mohou pomoci nalézt chyby v projektech a podkladech k těmto projektům a navrhovat
jednotlivá zlepšení. Spolupodílet by se občané mohli také na přípravě participačních rozpočtů, tedy
navrhovat společensky prospěšné projekty (nový útulek pro psy, zlepšení vybavení hřišť, atd.), které se
budou financovat částí rozpočtu. O tom, které projekty se budou realizovat pak rozhodnou přímo občané
hlasováním třeba přes chytrou mobilní aplikaci, která bude vyvíjena společně s ostatními městy za jedny
peníze a bude obsahovat i jízdní řády MHD, vyhledání sdílených aut a kol, kulturní program, hlášení
poruch, žádosti na vyvezení odpadu mimo svozový plán a mnohé další vylepšení pro usnadnění života a
komunikace s úřady.


Předseda vsetínských pirátů, Radek Nohavica, představil harmonogram kampaně, kdy se
mohou občané těšit na moštování u městského úřadu nebo jezdění na lodičkách v parku tak, aby lidé
mohli osobně poznat jednotlivé kandidáty.

- - -

Více informací poskytne:

T: <a href="tel:773236623">773 23 66 23</a> (Václav Včelica)

E: <a href="mailto:vaclav@vcelica.cz">vaclav@vcelica.cz</a>

W: <a href="https://vsetin.pirati.cz/">https://vsetin.pirati.cz</a>

FB: <a href="https://cs-cz.facebook.com/pirativsetin/">https://cs-cz.facebook.com/pirativsetin/</a>

- - -